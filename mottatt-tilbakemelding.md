Tilbakemelding fra Kai Erik Schieren (schkai17) og Matias Garcia Benito Dale (dalmat17):

Vi fikk et bra inntrykk av koden deres med en gang. Vi synes at det var fornuftige navn på metoder og klasser, noe vi mener er viktig i prosjekter med mange klasser som det kan være vanskelig å sette seg inn i. Koden ser ryddig ut, og vi hadde ingen spesielt store utfordringer med å forstå logikken i programmet ettersom dere har brukt samme mappe struktur som oss med forskjellen at dere brukte http server. Selve metodene og koden følger samme struktur gjennom hele prosjektet noe som ser fint ut og gjør det lett å lese samtidig som logikken i metodene er veldig selvforklarende. Vi hadde ingen store spørsmål om hva som gjør hva og det er positivt. Read-me filen forklarer prosessen for kjøring godt.